##Kmom07-10

Här är redovisningen till avslutningsprojektet kmom10 inom kursen JavaScript1-v2.  Jag har gjort alla 6 krav som fanns att göra i kmom10.

Jag har byggt ett intelligenstest med enbart JavaScript, HTML och CSS.  Jag har skapat en modul, Test, som innehåller alla funktioner till hela testet.  Alla del tester byggs dynamiskt och sidan behöver aldrig laddas om.  På första sidan presenteras lite information om vad testet gör.  Sedan kan man klicka vidare för att starta första testet.  Inför varje test finns det en informationssida som visar vad nästa test är, förklarande instruktioner, en länk för att starta testet samt hur mycket poäng man har samlat i alla tester hittills.  När varje test börjar finns det en poängindikator överst på höger sidan som visar nuvarande testets poäng.  Vissa tester går på tid och detta visas överst på vänster sidan.  När alla tester är klara så visas en länk för att komma till resultatsidan.  Här visas testpersonens intelligens i procent, som är räknat från den totala samlade poängen och den totala möjliga poängen.  Här finns det också en länk för att starta om hela testet igen utan att behöva ladda om sidan.  

Genom Konsolen kan man skriva Test.reset() för att starta om nuvarande del testet.  Varje test har en funktion som kan skrivas för att komma direkt till tillhörande test.  I början av testet skrivs dessa funktions namnen till konsolen som information.

I Test modulen finns det en funktion som känner av vilket test som är näst.  Efter varje test så uppdateras en testräknare som används med hjälp av en ”Switch/Case” statement för att känna av vilket test som är aktuellt.  Till alla tester i modulen har jag skapat en funktion som bygger om sidan till tillhörande testet, vilket nu kallas.  Är alla test avklarade så kallas istället en funktion som bygger resultatsidan.  

###Krav 1: Tipsfrågor

Här presenteras man med en fråga och tre olika svarsalternativ ihop med tillhörande svarslåda.  Varje svarslåda är en ’div’ med samma bredd och höjd och tecken 1, X eller 2.  Till varje svarslåda finns en eventlyssnare kopplad som känner av när man klickar på den.  Gör man det så kontrolleras först om den lådan representerar det rätta svaret.  Är den rätt så läggs till en CSS class som ändrar bakgrundsfärgen till grön, annars är den fel och en annan class ändrar bakgrundsfärgen till röd.  Funktionen som är kopplat till eventlyssnaren tar nu bort eventlyssnaren så att testpersonen inte längre kan klicka på någon av lådorna och denna fråga är nu svarad.  I samma funktion så kallas en funktion till som uppdaterar poängindikatorn.  Testpersonen klickar nu på en länk som, genom en annan eventlyssnare, bygger om sidan dynamisk för att presentera nästa fråga.  Det finns fem frågor i denna test där alla frågor är värda tre poäng.  På sista frågan finns det en länk för att gå vidare till nästa test.  När man har klickat den, Funktionen som är kopplad till denna eventlyssnare uppdaterar den totala poäng variabel och informationssidan till nästa test visas.  

###Krav 2: Fizzbuzz

I denna uppgift presenteras man med en sekvens av spelet FizzBuzz.  Om siffran är delbart med tre skrivs det ”Fizz” istället för siffran.  Om siffran är delbart med 5 skrivs ”Buzz” istället för siffran. Om talet är både delbart med 3 och 5 skrivs det ”Fizz Buzz”.  Under sekvensen finns det liknande svarslådor som i första testet men som istället innehåller olika svarsalternativ.  Bara en av svarslådorna har det rätta svaret, nästa siffra i sekvensen.  Startsiffran i sekvensen slumpas fram med hjälp av Math.random() för att inte visa samma startsiffra varje gång.  Slutsiffran är räknad med startsiffran som bas, plus 50.  En if/else statement används för att testa om siffran är ”Fizz”, ”Buzz” eller ”Fizz Buzz” och en sträng byggs med resultaten.  Den näst kommande siffra kan nu räknas ut och lagras i en variabel som kan jämföras med testpersonens svar.  Funktionalitet är samma som i första testet, där bakgrundsfärgen på lådan andras beroende på om lådan klickats innehåller rätt svar eller ej.  Man kan bara svara en gång här med.  Eventlyssnaren på svarslådan kallar en funktion för att bygga en länk till nästa test samt poängsamlaren uppdateras.

###Krav 3: Minne

Funktionen till denna test bygger om sidan med 9st världsflaggor.  Alla dessa flaggor är byggt upp med enbart CSS och instruktionerna till skapandet finns i ett objekt som måste initialiseras med det specifika landets flaggspecifikationer.  På informationssidan till denna test så visas viktiga instruktioner till testpersonen om hur man ska göra testet.

När sidans först byggs så visas alla flaggor och en nedstigande timer som börjar på 5 sekunder.  Här används de inbyggda funktionerna setTimeout(), som aktiverar en funktion efter 5 sekunder och setInterval(), som aktiverar en funktion varje sekund för att visa hur många sekunder som är kvar.  Efter 5 sekunder setTimeout() funktionen startar en funktion som gömmer alla flaggor, visar en ordningslista, stänger av setInterval() funktionen samt lägger till varje flagga en eventlyssnare som är kopplat till en annan funktion.  Nu måste man klicka på varje flagga enbart i ordningen som visas på ordningslistan.  Klickar man rätt så vänds flaggan upp, eventlyssnaren tas bort och flaggans namn stryks från ordningslistan för att lättare se vilket är nästa i listan.  Klickar man fel så vänds alla flaggor upp och testet är avslutat.  Nu plockas alla eventlyssnare bort och en länk till nästa test visas.  Till varje rätt klick uppdateras poängindikatern med 1 poäng och den totala samlade poängen läggs till poängsamlaren efter testet.

###Krav 4: Visuell förmåga och läsförståelse

Test modulen innehåller en form skapande funktion som används i denna test och i nästa test.  Funktionen skapar 10st unika objekt med inskickade CSS parametrar för att sedan lägga till varje skapat objekt en eventlyssnare med en funktion som är inskickat till funktionens parametrar.  Funktionen därefter returneras en array med alla skapade objekt för vidare hantering.

I denna test så visas alla objekt upp samtidigt på sidan ihop med en ordningslista och nedstigande timer, som fungerar likt förra testet men börjar nu på 15 sekunder.  Testpersonen måste nu, inom tidsramen, klicka på så många objekt som möjligt, enbart i rätt ordning.  På informationssidan visas dessa viktiga instruktioner till testpersonen.  Om testpersonen klickar fel kan hen gå vidare till nästa objekt på listan.  När man klickar rätt så ändras border färgen runt objektet till grön och eventlyssnaren stängs av för detta objekt.  Klickar man fel ändras border färgen till röd men eventlyssnaren är fortfarande aktiv så möjligheten till poäng finns kvar.  Med varje klick stryks ett objekt från ordningslistan för att lättare se vilket är nästa i listan.  Samtidigt uppdateras poängindikatorn med 1 poäng för varje rätt klick.  Bakom scenen finns det en setTimeout() funktion som aktiverar en funktion efter 15 sekunder som tar bort alla eventlyssnare och avslutar testet med en länk till nästa test.

###Krav 5: Uppfattningsförmåga

I denna test kallas samma funktion som i förra testet för att skapa samma objekt som tidigare men nu är hanteringen annorlunda.  Test funktionen bygger upp sidan med hjälp av setTimeout() funktionen.  Med en tidsintervall på en sekund visas ett av objekten åt gången, med en sekunds paus emellan.  Det finns två viktiga funktioner inblandade i denna test.  I början av testet kallas den första funktion med setTimeout() efter en sekund för att visa första objektet, där denna funktion startar en ny setTimeout() funktion som tar bort objektet efter en sekund.  Dessa två funktioner bollar tillbaka funktionerna som ta bort och skapa ett nytt objekt.  Med varje nytt objekt ökas en variabel räknare och när den visar 10 så har alla objekt visats och inget mer skapas.

På informationssidan visas viktiga instruktioner som repeteras i själva testet.  Testpersonen måste klicka på alla objekt som har en annan färg än röd, har en annan form än fyrkant och som är röd och fyrkant.  Jag tolkar detta som man måste klicka på allt som inte är röd och fyrkant förutom en röd fyrkant.  Varje objekt kallar en annan funktion med hjälp av eventlyssnaren, som inkluderar en if/else statement.  Objektens CSS style jämförs för att se om bredd och höjd är samma (fyrkant), om den har en border-radius på 50% (Cirkel) och om bakgrundsfärgen är röd.  Med denna information kan ett svar räknas ut och 1 poäng tilldelas till varje rätt klickat objekt, inga poäng till fel klickade.  Med varje rätt klick så uppdateras poängindikatorn.  Efter alla objekt har visats så presenteras man med en länk till resultats sidan.

###Krav 6: Alla grundkraven och alla optionella.

Jag har gjort alla grundkraven, 1-3, samt alla optionella kraven, 4-6.  Min uppfattning är att deltest 1-2 + ett av deltest 3-5 är värda 10 poäng styck (3 x 10 = 30) och de resterande två del tester är värda 15 poäng styck (2 x 15 = 30).  Jag har gjort alla deltester, 1-5, så det maximal poäng jag kan får är då 60.

###Hur gick projektet för mig?

Detta projekt har varit väldigt roligt att göra.  Jag har mycket kod från kursen men valde att skriva det mesta från grunden för att fortsätta min utveckling och försöka att alltid göra bättre än tidigare.  Projektet tog ungefär 5 dagar inklusive redovisningen.  Jag har varit borta i England under Jul och Nyår så jag var lite ringrostig i början men det försvann fort.  Jag tycker att detta projekt var väldigt lagom, både svårighetsmässigt samt tidsmässigt.  Jag tycker att det var kul att göra ett riktigt program som hela familjen har testat på och alla tycker det är både roligt och utmanande.  Jag hade kunnat pillat med programmet väldigt länge men man måste vara nöjd någon gång och låta bli.

###Vad tycker jag om kursen?

Kursen JavaScript1-v2 är utan tveka den roligaste kursen jag har gjort i webbprogrammering programmet.  Detta hjälper så klart när man måste göra alla uppgifter.  Jag har inte saknat någon information från er och tycker att allting har flutit på bra.  Ni förklarar saker bra på Youtube videor och på dbwebb.se finns all information och länkar som behövs.  Att skapa en Sandbox på första kursmoment var ett väldigt bra och enkelt sätt för att bygga alla uppgifter på samt leka runt i.  Jag har kollat en del på Douglas Crockfords videor om JavaScripts historia, väldigt informativa.  Det enda som jag skulle uppskatta bättre är tydligare instruktioner på vissa uppgifter.  Man måste lista ut vad ni menar och kräver ibland men oftast har det gått bra.  Jag skulle definitivt rekommendera denna kurs till mina vänner och kollegor.  

På en skala av 1 - 10 så ger jag kursen 9.
